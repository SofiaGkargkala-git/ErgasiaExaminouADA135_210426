# ErgasiaExaminouADA135_210426

Καλησπέρα σας κύριε Ζάννο και καλή εβδομάδα.

Θα ήθελα να σας καταθέσω τη σκέψη μου για την εργασία εξαμήνου του μαθήματος Διαδραστικός Ηχητικός Σχεδιασμός (ADA135) και να μου πείτε τη γνώμη σας. Στα πρώτα μαθήματα αναφερθήκαμε στην έννοια του ρυθμού, της μουσικής ως γλώσσας την οποία μαθαίνουμε να τη διαβάζουμε και να τη μιλάμε. Το ερέθισμα αυτό μου κίνησε το ενδιέφερον να αναζητήσω πηγές οι οποίες μελετούν την έννοια του ρυθμού, τόσο σε σχέση με τη μουσική όσο και με την ίδια τη γλώσσα. Θα μπορούσα λοιπόν να εξετάσω το πώς ο ρυθμός της μουσικής επηρεάζεται και συνδέεται με το ρυθμό του γλωσσικού ιδιώματος ή της διαλέκτου ενός λαού, αλλά και το πώς η προφορική ομιλία μπορεί να αφήσει ένα αποτύπωμα στη μουσική ενός πολιτισμού;
https://www.youtube.com/watch?v=_BVKS4BCrB0

Πιστεύετε ότι το συγκεκριμένο θέμα εμπίπτει στο πλαίσιο του μαθήματος και θα μπορούσα να μελετήσω περαιτέρω επ' αυτού;

Με εκτίμηση

Σοφία Γκαργκάλα

# Απάντηση

Σαφώς ο ρυθμός εμπίπτει στο αντικείμενο του μαθήματος και είναι ένα ιδιαίτερα ενδιαφέρον κεφάλαιο.
Η προσέγγιση που προτείνεις είναι πολύ γενική, και το θέμα γίνεται εξαιρετικά εκτενές αν δούμε το ερώτημα από την άποψη όλων των γλωσσών το κάομου. Δεν αποκλείεται  να βρεις κάποιες ενδιαφέρουσες γενικές αρχές. Όμως δυσκολεύομαι να σε καθοδηγήσω γιατί χρειάζονται γνώσεις ανθρωπολογίας και γλωσσολογίας που δεν έχω. Για αρχή θα ήταν χρήσιμη η εξής πηγή: https://www.frontiersin.org/articles/10.3389/fnhum.2014.00777/full
Άλλες πηγές επίσης είναι:

 - https://www.researchgate.net/publication/8954741_Rhythm_in_language_and_music_parallels_and_differences μπορείς να κατεβάσεις το άρθρο εδώ http://ccc.inaoep.mx/~villasen/bib/annals.1284.pdf 
 - http://www.sfu.ca/~hedberg/Rhythm_in_Speech.pdf
 - http://www.lma.cnrs-mrs.fr/~kronland/JMM/Rhythm.pdf
 - https://www.oxfordhandbooks.com/view/10.1093/oxfordhb/9780198722946.001.0001/oxfordhb-9780198722946-e-24

(Πολλές άλλες πηγές θα βρείς με άλλες αναζητήσεις καθώς και στις βιβλιογραφικές παραπομπές των παραπάνω πηγών).

Όπως φαίνεται από τα παραπάνω, το ερώτημα που θέτεις "πώς ο ρυθμός της μουσικής επηρεάζεται και συνδέεται με το ρυθμό του γλωσσικού ιδιώματος ή της διαλέκτου ενός λαού" οδηγεί στα πεδία της ψυχολογίας και ανθρωπολογίας της γλώσσας και των νευροεπιστημών. Όμως υπάρχει και ένα ενδιάμεσο πεδίο που συνδέεται πιό άμεσα με την μουσική σαν τέχνη: Η μετρική, δηλαδή τα συστήματα κατηγοριοποίησης και καταγραφής ρυθμικών σχημάτων στην ποίηση. Δες εάν σε ενδιαφέρει αυτό. Υπάρχει πλούσια βιβλιογραφία για αυτό το θέμα.  Η μετρική είναι στην βάση πολλών κλασσικών μουσικών όπως της αρχαίας ελληνικής, της δυτικής μουσικής, της ινδικής μουσικής και αλλων.  Αντίστοιχα, υπάρχει πλούσια θεωρία και πλήθος εννοιών που μπορείς να εξερευνήσεις, όπως πχ. η διαφορα ανάμεσα σε τονισμό και μήκος των συλλαβών σαν βασική αρχή ορισμού του μέτρου, κλπ. Μια βασική ένοια ειναι η *προσωδίας*.

Σύντομο εισαγωγικό άρθρο:

- https://graecomuse.wordpress.com/2012/03/08/poetic-license-an-introduction-to-greek-and-latin-meter/

Παραδειγμα σχετικης δημσίευσης:

- http://users.uoi.gr/mbaltaz/en/ArvanitiBaltazani-2005.pdf

Παραδειγματα από το Youtube:

- https://www.youtube.com/watch?v=S13Tg3RAUW4
- https://www.youtube.com/watch?v=1vF0HySkrC4
- https://www.youtube.com/watch?v=dmbAYkBRZzs 
- https://www.youtube.com/watch?v=_BVKS4BCrB0

Στην Ινδική μουσική και ποίηση το θέμα είναι επίσης εξαιρετικά πλούσιο, και μπορείς να βρείς εκατοντάδες εισαγωγικά βίντεο στο youtube με το θέμα konnakol (καρνατική μουσική νοτίου Ινδίας), ή bol (hindustani μουσική βορείου Ινδίας).  Πχ https://www.youtube.com/watch?v=ZuZF8BaOt58 Όπως θα δείς εκεί, το τεχνικό λεξιλόγιο περιγραφής ρυθμών και μέτρων στην Ινδική μουσική είναι αρκετά πλουσιότερο από αυτό της δυτικής παράδοσης, περιέχει έννοιες όπως tala, jati, gati, tisram, mora, korvai, aksharam κ.α. 

Τέλος, στην Αφρικανική Μουσική ο ρυθμός είναι συνδεδεμένος και με την γλώσσα και με τον χορό, και με τα μαθηματικά. Δες την διάλεξη του Εθνομουσικολόγου Martin Scherzinger: https://www.youtube.com/watch?v=2TgFp76Rnig
ΗΩ διάλεξη αυτή μπορέσει να αποτελέσει θέμα εργασίας από μόνη της. 

Ελπίζω να βοηθούν αυτά.

Παρακαλώ γράψε μου το email σου για να αλληλογραφήσουμε μέσω email.  To παρόν αποθετήριο να το χρησιμοποιήσεις για να γράψεις την εργασία σου. 






